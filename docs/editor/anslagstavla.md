# Anslagstavla

Kommuner är enligt lag skyldiga att hålla en anslagstavla där viktig information
som beslut, protokoll och kungörelser publiceras. Idag sker detta vanligtvis
digitalt via kommunens webbplats. Den digitala anslagstavlan är en viktig del av
kommunens arbete för transparens och medborgarinformation.

## Upprätta en anslagstavla i Municipio

Municipio innehåller alla de delar som krävs för att på egen hand upprätta en
digital anslagstavla. Så här kan du gå till väga:

1. Gå till _Utseende → Post Types_.
2. Klicka på _Lägg till inläggstyp_.
3. Fyll i "Anslag" i fältet _Posttypens namn_.
4. Kryssa ur dessa kryssrutor:
   - _Lägg bloggfront framför slug_
   - _Hierarkisk_
5. (Valfritt) Du kan även kryssa ur _Innehållsförfattare_ och _Versioner_ under
   _Funktioner för posttypen_ om du inte har behov av dessa funktioner.
6. Klicka på _Uppdatera_ i rutan längst upp till höger.
7. _Anslag_ dyker nu upp i vänstermenyn.
8. Skapa en sida (eller välj en befintlig) som ska användas för att visa upp
   alla anslag.
9. På den utvalda sidan lägger du till en inläggsmodul.
10. Klicka upp redigeringsrutan för modulen.
11. Välj _Expanderbar lista_ som visningsläge under _Visa som_ (eller
    experimentera med andra visningslägen).
12. Sätt _Datakälla_ till "Posttyper" och _Posttyper_ till "Anslag".
13. Sätt _Sortera efter_ till "Publiceringsdatum" och _Ordna efter_ till
    "Stigande".

För att publicera anslag använder du nya inläggstypen _Anslag_ så kommer de
automatiskt visas på utvald sida via inläggsmodulen.

## Publicera anslag

1. Gå till _Anslag_ i vänstermenyn.
2. Klicka på _Skapa ny_.
3. Ange rubrik, brödtext och eventuella länkar till filer via _Lägg till media_.
4. Ange ett avpubliceringsdatum genom att klicka på _Redigera_ bredvid
   _Avpublicera_ i rutan _Publicera_ längst upp till höger.
5. Klicka på _Publicera_ i samma ruta när du känner dig nöjd.

Anslaget kommer automatiskt avpubliceras och tas bort från sidan med alla anslag
på det angivna datumet.
