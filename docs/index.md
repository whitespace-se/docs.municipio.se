---
title: Introduktion
slug: /
sidebar_position: 0
---

# Välkommen

Välkommen till **Municipio dokumentation**! Detta är platsen där vi samlar
vägledning, exempel och förklaringar för alla som arbetar med plattformen –
oavsett om du är redaktör, administratör eller utvecklare.

Dokumentationen är under utveckling och fylls på löpande. Om du saknar en guide,
vill ställa en fråga eller har förslag på innehåll du tycker borde finnas här –
hör gärna av dig.

[viktor.silfverhjelm.hultqvist@whitespace.se](mailto:viktor.silfverhjelm.hultqvist@whitespace.se)

---

## Om Municipio LTS

Municipio LTS är en stabil och långsiktig version av det open source-ramverk som
utvecklats av Helsingborgs stad. Plattformen används av kommuner och offentliga
verksamheter som behöver en modern, tillgänglig och hållbar lösning för sina
webbplatser.

LTS-versionen fokuserar på:

- förutsägbarhet och stabilitet,
- tydlig versionshantering,
- långsiktig förvaltning,
- en gemensam och kvalitetssäkrad grund.

## För redaktörer

Municipio erbjuder tydliga och flexibla verktyg för att skapa, redigera och
strukturera innehåll. Fokus ligger på enkelhet, tillgänglighet och att ge
redaktörer kontroll över sin webbplats utan tekniska hinder.

## För administratörer

Administratörer får en strukturerad och robust plattform med god översikt över
användare, behörigheter, inställningar och drift. Municipio är byggt för
organisationer där tillgänglighet, säkerhet och tydliga processer är viktiga.

## För utvecklare

Som utvecklare får du en stabil och versionshanterad grund att bygga vidare på.
Municipio LTS definieras genom ett gemensamt paketlager som hanteras via
Composer, vilket gör det enklare att utveckla, anpassa och förvalta utan att
tappa kontroll över beroenden.
